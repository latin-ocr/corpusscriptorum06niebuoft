 

THEODORI DOUSAE
PRAEFATIO

— ῃ ,

Quod de Africa olim, mallem hodie de Graecia diceretur, ut
ea scilicet nobis aliquid novi subinde suppeditaret pareretque.
quod quidem te iuxta mecum optare, qui tuus est erga litteras‘
amor, lector candide, certo certius. eccum igitur tibi sub hoc
omine votoque historicum mediae aetatis Graecum, nunquam
ante hac editum, ex mea bibliotheca postliminio eductum. re-
pertum olim in Galata (Pera vulgo) redemptumque a Georgio
Cantacuzeno, ex cuius libro apographum transcriptum fuit manu
Theodosii Zygomalae Nauplii ex petitione domini Georgii fratris
mei P. M., qui auctorem illum inter alios cpoli superioribus
annis attulit. hic cum a me exercitii gratia pro meis viribus La-
fine translatus esset, vix tamen videbatur idoneus qui per viro-
rum 0ra oculosque volitaret. versio rudis erat et nondum reco-
gnita3 exemplar (quo unico usi sumus) ita corruptum, tot lacu-
nis et maculis oppletum, tam denique ab omni parte culpa
amanuensis (qui et ipse corrupto exemplari usus erat) vitiosum,
ut nihil minus quam historia aliqua inde elici posse videretur.
non mentior, lector: ad singula propemodum verba subsisten-
dum mihi fuit et divinandum. quid quaeris amplius? fregi

glaciem, quoad potui, auctorem lacerum mutilumque seposui,

